# Overzicht en planning

Deze software tester opleiding bestaat uit 10 sessies van 2 uur elk. Elke sessie behandelt een specifiek onderwerp uit het testproces. Tijdens elke sessie krijg je theorie, maak je een praktische opdracht om te oefenen met wat je leert, en volg je een online cursus om je kennis verder uit te breiden.

## Project IT Showcase

Tijdens de workshops wordt telkens gebruik gemaakt van hetzelfde project. Het project **IT Showcase** is een webapp die wordt ontwikkeld voor de IT Opleidingen van het Vista College. Studenten kunnen deze webapp gebruiken om hun project te tonen als een expo.

- [Software Requirement Specification (SRS) van IT Showcase](#)
- [Website van IT Showcase](https://itshowcase.mbogodigital.nl)

## Overzichtstabel van de workshops

| Week | Les onderdeel | Opdracht | Cursus |
|------|---------------|----------|--------|
| 1 | Kennismaking met elkaar en testen | [Eerste test van de IT Showcase](https://lms.vistacollege.nl/courses/3316/assignments/48399) | Agile Testing |
| 2 | Software Requirement Specification (SRS) | [Nieuwe user stories bedenken en verwerken in SRS](https://lms.vistacollege.nl/courses/3316/assignments/48400) | Applying Agile MoSCoW Prioritization |
| 3 | Functioneel en niet-functioneel testen | [Omschrijf niet-functionele eisen van de nieuwe user stories](https://lms.vistacollege.nl/courses/3316/assignments/48401) | Software Testing Foundations: Building a Career in Quality |
| 4 | AI en Testen / Testscenario's en testcases | [Gebruik AI om testcases te maken en beoordeel het resultaat](https://lms.vistacollege.nl/courses/3316/assignments/48402) | Software Testing Foundations: Test Planning |
| 5 | Scope van het testen | [Bepaal de scope van het testen voor je project](https://lms.vistacollege.nl/courses/3316/assignments/48403) | Software Testing Tools |
| 6 | Testplan | [Maak een volledig testplan voor je project](https://lms.vistacollege.nl/courses/3316/assignments/48404) | Software Testing Assistance with GitHub Copilot AI |
| 7 | Testrapportage | [Voer testen uit en maak een testrapport](https://lms.vistacollege.nl/courses/3316/assignments/48405) | Performance Testing Fundamentals |
| 8 | Verbetervoorstellen na het testen | [Maak verbetervoorstellen op basis van je testresultaten](https://lms.vistacollege.nl/courses/3316/assignments/48406) | Security Testing Essentials Training (Sectie 1, 2) |
| 9 | Prioritiseren van de verbetervoorstellen | [Prioriteer en plan je verbetervoorstellen](https://lms.vistacollege.nl/courses/3316/assignments/48407) | Security Testing Essentials Training (Sectie 3, 4) |
| 10 | Communicatie van de verbetervoorstellen | [Geef een presentatie over je testproces en bevindingen](https://lms.vistacollege.nl/courses/3316/assignments/48398) | Security Testing Essentials Training (Sectie 5, 6, 7) |

## Instructies voor deze module

Deze module leert je hoe je software test en hoe je testdocumentatie maakt. Je gaat praktisch aan de slag met het testen van de website IT Showcase.

### Hoe werkt deze module?

Deze module bestaat uit 10 sessies die je stap voor stap doorloopt. Elke sessie heeft een specifiek onderwerp en bevat:

- **Les onderdeel:** Tijdens de les krijg je uitleg over het onderwerp
- **Opdracht:** Je maakt een praktische opdracht om te oefenen met wat je leert
- **Cursus:** Je volgt een online cursus om extra kennis op te doen

### Belangrijke punten

- **Gebruik het SRS document:** Het Software Requirement Specification (SRS) document van IT Showcase is je basis voor alle testwerk. Zorg dat je dit document goed begrijpt.
- **Wees actief:** Deze module is praktisch. Je leert door te doen. Test actief, stel vragen en reflecteer op wat je doet.

### Wat heb je nodig?

- Toegang tot de website IT Showcase om te testen
- Het SRS document als referentie
- Een tekstverwerker voor het maken van documenten (testplan, testrapport, etc.)
- Een browser om de website te testen
- Toegang tot een AI-tool (bijvoorbeeld ChatGPT) voor sessie 4

### Planning

- Elke sessie duurt 2 uur les + tijd voor de opdracht en online cursus
- Plan genoeg tijd in voor het maken van de opdrachten
- De opdrachten bouwen voort op elkaar, dus begin op tijd

## Beoordeling

Alle opdrachten worden beoordeeld met **voltooid/niet voltooid**. Een opdracht is voltooid wanneer:

- Alle opdrachten volledig en correct zijn uitgevoerd volgens de instructies
- De opgeleverde materialen en verslagen duidelijk en goed gestructureerd zijn
- Er voldoende diepgang en reflectie in de ingeleverde stukken aanwezig is

## Portfolio en eindbeoordeling

Tijdens je stage, externe challenges, projecten of werk in de softwarestraat ga je soortgelijke opdrachten doen. Hiervan maak je een testplan, een testrapport en een overzicht met planning van verbetervoorstellen. Dit vormt de kern van je portfolio en dit gebruik je tijdens het beoordelingsgesprek. Het portfolio bestaat uit de gemaakte opdrachten in de sessies en de documenten van de stage.
