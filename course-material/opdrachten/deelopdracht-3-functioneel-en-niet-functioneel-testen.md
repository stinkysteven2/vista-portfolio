# Deelopdracht 3: Omschrijf functionele en niet-functionele eisen en bedenk hoe je ze test

## Deelopdracht 3:  
Omschrijf functionele en niet-functionele eisen en bedenk hoe je ze test

####  **Doel**  

Je leert hoe je niet-functionele eisen bedenkt en omschrijft voor nieuwe features. Je denkt na over aspecten zoals prestaties, veiligheid, gebruiksvriendelijkheid, toegankelijkheid en betrouwbaarheid die belangrijk zijn voor de nieuwe wensen (donkere modus en social media delen).

####  **Beschrijving**  

In deelopdracht 2 heb je twee nieuwe user stories gemaakt: donkere modus en social media delen. Nu ga je nadenken over de niet-functionele eisen die bij deze features horen. Niet-functionele eisen gaan niet over WAT het systeem doet, maar over HOE het systeem het doet. Denk aan snelheid, veiligheid, gebruiksvriendelijkheid, toegankelijkheid en betrouwbaarheid.

**Stappen**

  * **Stap 1: Herhaal de nieuwe features**

    * Pak je user stories uit deelopdracht 2 erbij (donkere modus en social media delen)
    * Lees ze nog eens door om te begrijpen wat de features moeten doen
  * **Stap 2: Bedenk niet-functionele eisen voor donkere modus**

    * Denk na over verschillende aspecten: 
      * **Prestaties** : Hoe snel moet de switch tussen licht en donker zijn?
      * **Gebruiksvriendelijkheid** : Moet de voorkeur worden opgeslagen? Voor hoe lang?
      * **Toegankelijkheid** : Moet het contrast voldoen aan WCAG richtlijnen? Welke contrastratio is nodig?
      * **Compatibiliteit** : Moet het werken op alle browsers en devices?
      * **Betrouwbaarheid** : Wat gebeurt er als de voorkeur niet kan worden opgeslagen?
    * Schrijf minimaal 4 niet-functionele eisen op voor donkere modus
    * Formuleer elke eis duidelijk en meetbaar (bijvoorbeeld: "De switch tussen licht en donker moet binnen 0,5 seconden plaatsvinden")
  * **Stap 3: Bedenk niet-functionele eisen voor social media delen**

    * Denk na over verschillende aspecten: 
      * **Veiligheid** : Welke data wordt er gedeeld? Is dit veilig?
      * **Prestaties** : Hoe snel moeten externe API calls zijn? Wat als LinkedIn/Twitter traag is?
      * **Betrouwbaarheid** : Wat gebeurt er als LinkedIn of Twitter down is?
      * **Gebruiksvriendelijkheid** : Moet de gebruiker bevestigen voordat er gedeeld wordt?
      * **Privacy** : Moet de gebruiker weten wat er precies gedeeld wordt?
      * **Foutafhandeling** : Wat gebeurt er als het delen mislukt?
    * Schrijf minimaal 4 niet-functionele eisen op voor social media delen
    * Formuleer elke eis duidelijk en meetbaar
  * **Stap 4: Categoriseer de niet-functionele eisen**

    * Sorteer alle niet-functionele eisen die je hebt bedacht in categorieën: 
      * Prestaties
      * Veiligheid
      * Gebruiksvriendelijkheid
      * Toegankelijkheid
      * Betrouwbaarheid
      * Compatibiliteit
      * Privacy
    * Maak een overzichtelijke tabel of lijst
  * **Stap 5: Voeg de niet-functionele eisen toe aan het SRS**

    * Voeg de niet-functionele eisen toe aan het SRS document in de juiste sectie
    * Geef ze logische nummers (bijvoorbeeld: NFE8.1, NFE8.2, etc.)
    * Zorg dat ze passen in de stijl van het document
    * Verwijs waar nodig naar de bijbehorende functionele eisen (user stories)
  * **Stap 6: Bedenk hoe je deze eisen zou testen**

    * Kies 3 niet-functionele eisen uit je lijst
    * Schrijf voor elke eis op hoe je zou testen of het klopt: 
      * Wat ga je meten of controleren?
      * Hoe meet je dit? (tools, methoden, handmatig)
      * Wat is de acceptatiecriteria? (bijvoorbeeld: "Switch moet binnen 0,5 seconden")
      * Wat zijn edge cases? (bijvoorbeeld: wat als internet traag is bij social media delen?)

 

#### **Op te leveren**

  * Een document met: 
    * Minimaal 4 niet-functionele eisen voor donkere modus (met uitleg)
    * Minimaal 4 niet-functionele eisen voor social media delen (met uitleg)
    * Categorisatie van alle niet-functionele eisen
    * Testideeën voor 3 niet-functionele eisen (inclusief meetmethoden en acceptatiecriteria)
  * Een aangepast SRS document waarin de niet-functionele eisen zijn toegevoegd

 

####  **Beoordeling/toetsing**  

De beoordeling vindt plaats middels voltooid/niet voltooid.

 

####  **Beoordelingsinstrument**  

Wanneer heb je de opdracht behaald?

  * Zijn er minimaal 4 niet-functionele eisen bedacht voor donkere modus?
  * Zijn er minimaal 4 niet-functionele eisen bedacht voor social media delen?
  * Zijn de eisen duidelijk, meetbaar en realistisch geformuleerd?
  * Zijn de niet-functionele eisen correct toegevoegd aan het SRS document?
  * Zijn er testideeën bedacht voor minimaal 3 niet-functionele eisen?

[ ](https://vistacollege.nl/)

  * [Mijn VISTA](https://eduofficenl.sharepoint.com/sites/studentenportaal)
  * Rooster
  * Bronnen
