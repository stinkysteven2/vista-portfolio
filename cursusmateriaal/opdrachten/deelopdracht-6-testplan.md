# Deelopdracht 6: Maak een volledig testplan voor je project

## Deelopdracht 6:  
Maak een volledig testplan voor je project

### Doel

Je leert hoe je een volledig testplan maakt voor de IT Showcase. Je plant alles wat je gaat testen en beschrijft hoe je dat gaat doen. Je denkt na over testomgeving, testdata, planning en risico's specifiek voor de IT Showcase.

## Beschrijving

Voor deze opdracht maak je een compleet testplan voor de IT Showcase. Dit is een document waarin je alles plant wat je gaat testen. Je beschrijft wat je gaat testen, hoe je gaat testen, wat je nodig hebt en hoe je omgaat met risico's. Het testplan vormt de basis voor het daadwerkelijk uitvoeren van testen op de IT Showcase.

#### Stappen

  *     * **Stap 1: Begin met de basis**

      * Schrijf de naam van het project op: "IT Showcase"
      * Schrijf op wat het doel is van het testplan
      * Schrijf op wie het testplan heeft gemaakt en wanneer
      * Verwijs naar het SRS document
    * **Stap 2: Beschrijf wat je gaat testen**

      * Gebruik je scope document uit sessie 5
      * Schrijf op wat je wel gaat testen, gegroepeerd per functionaliteit: 
        * Authenticatie en autorisatie (inloggen, uitloggen, rollen)
        * Projectbeheer (aanmaken, bewerken, verwijderen, publiceren)
        * Profielbeheer (aanmaken, bewerken)
        * Contentweergave (projectoverzicht, detailpagina's, studentoverzicht)
        * Dashboard showcase (docenten kunnen projecten toevoegen aan showcase)
        * Zoeken en filteren
        * Beheerfunctionaliteit (indien toegankelijk)
      * Schrijf kort op waarom je deze dingen test
    * **Stap 3: Beschrijf hoe je gaat testen**

      * Schrijf op welke testmethoden je gebruikt (bijvoorbeeld: functioneel testen, gebruiksvriendelijkheid testen)
      * Leg uit hoe je elke functie gaat testen (teststappen)
      * Beschrijf welke testcases je gaat gebruiken (verwijs naar de testcases die je in sessie 4 hebt gemaakt)
      * Leg uit in welke volgorde je gaat testen (bijvoorbeeld: eerst als bezoeker, dan als student)
      * Beschrijf hoe je verschillende gebruikersrollen test
    * **Stap 4: Maak een planning**

      * Bepaal hoeveel tijd je nodig hebt per functionaliteit
      * Maak een planning per week of per dag
      * Schrijf op wanneer je wat gaat testen
      * Houd rekening met de tijd die je hebt en de complexiteit van de IT Showcase
    * **Stap 5: Beschrijf wat je nodig hebt**

      * Testomgeving: waar ga je testen? (URL van de IT Showcase, testserver)
      * Testdata: welke gegevens heb je nodig? 
        * Testaccounts voor verschillende rollen (Student, Docent, Beheerder)
        * Testprojecten met verschillende categorieën en technologieën
        * Testafbeeldingen voor projecten
      * Tools: welke programma's heb je nodig? (browser, screenshot tool, etc.)
      * Mensen: heb je hulp nodig van anderen? (bijvoorbeeld: toegang tot beheerder account)
    * **Stap 6: Beschrijf risico's en oplossingen**

      * Schrijf op welke problemen kunnen ontstaan bij het testen van de IT Showcase
      * Bedenk voor elk probleem een oplossing
      * Schrijf op wat je doet als iets misgaat (bijvoorbeeld: website niet beschikbaar, geen toegang tot bepaalde functionaliteit)
    * **Stap 7: Maak het testplan compleet**

      * Controleer of alle onderdelen erin staan
      * Zorg dat alles duidelijk is geschreven en specifiek voor de IT Showcase
      * Verwijs waar nodig naar het SRS document

 

## Op te leveren

  * Een compleet testplan (minimaal 3 pagina's) met alle onderdelen uit de stappen
  * Het testplan moet specifiek zijn voor de IT Showcase

 

## Beoordeling/toetsing

De beoordeling vindt plaats middels voltooid/niet voltooid.

   

## Beoordelingsinstrument

Wanneer heb je de opdracht behaald?

  * Zijn alle opdrachten volledig en correct uitgevoerd volgens de instructies?
  * Zijn de opgeleverde materialen en verslagen duidelijk en goed gestructureerd?
  * Is er voldoende diepgang en reflectie in de ingeleverde stukken aanwezig?

 

[ ](https://vistacollege.nl/)

  * [Mijn VISTA](https://eduofficenl.sharepoint.com/sites/studentenportaal)
  * Rooster
  * Bronnen
